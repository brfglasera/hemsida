# Bostadsrättstillägg

För att säkerställa fullständigt skydd behöver alla medlemmar i Brf Glasera
lägga till ett bostadsrättstillägg till sin hemförsäkring. Detta görs enkelt
genom att kontakta sitt försäkringsbolag.

## Vad är ett bostadsrättstillägg?

En `vanlig` hemförsäkring täcker all lös egendom och eventuella merkostnader,
såsom tillfälligt boende under reparationstiden. Dock täcker den inte
byggnaden, dvs golv och väggar. Bostadsrättstillägget försäkrar den del av
byggnaden som bostadsrättshavaren är underhållsansvarig för.

## Vad innebär medlemmens underhållsansvar i en bostadsrätt?

Gränsen mellan medlemmens och föreningens underhållsansvar kan variera.
Bostadsrättslagen utgör grunden, men föreningens stadgar påverkar också
ansvarsfördelningen. Normalt ansvarar medlemmen för ytskikt som golv, väggar
och kakel i badrum, medan föreningen ansvarar för husets stomme, ytterväggar,
tak och grund.

### Exempel på gränsdragningar

Här är några exempel på hur ansvarsfördelningen kan se ut. Observera att det
kan variera och att följande exempel endast är illustrativa:

- **Vattenskada i kök:**

  - Köksbordet – medlemmens ansvar, täcks av hemförsäkringen.
  - Golvet – medlemmens ansvar, kräver bostadsrättstillägg.
  - Bjälklaget ner mot grannen – föreningens ansvar, täcks av föreningens
    försäkring.
