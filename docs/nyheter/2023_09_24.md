# Hösten är på intågande

Och underhållet av vår fastighet fortsätter. Som nämndes tidigare är en stamspolning inplanerad. Det
kommer att ske under v 42 (16 - 20 oktober). Avisering sker till respektive lägenhet minst tre dagar
innan av Sortera Industry. Om du ej kan vara hemma sätt låset i serviceläge.

Hur gick det då med OVK, obligatorisk ventilationskontroll, i våras?! Kontrollen görs för att
säkerställa att ventilationen fungerar som den ska och att inomhusluften är bra.
Franska Bukten som utförde OVK kom in i de flesta lägenheterna dock visade det sig att för låga
frånluftsflöden i ett större antal lägenheter. Luftväxling måste också bedömas ske på ett sätt så att
god luftkvalitet kan nås.

I vår fastighet kommer tilluften(uteluft) in genom ventiler bakom elementen. Uteluftstillförsel ska
finnas till varje rum för att luftväxlingen ska fungera. Vid förändring av lägenhetens utformning måste
fortsatt varje rum ha en uteluftsventil. Det räcker ej med en ventil mellan rum.
Ett nytt tillfälle kommer att planeras in då rensning av kanaler samt injustering/mätning av ventilation
görs. Då kommer även bedömning göras att alla utrymmen som kan anses vara ett rum har god
luftväxling, vilket krävs för en godkänd OVK.

Om ni har ett tillbyggt rum är alternativet att låta lägenheten återgå till den
ursprungliga rumsfördelningen eller att hitta en lösning för att få ute/tilluft
till alla rum. Ett enkelt och kostnadseffektivt alternativ hade varit att
montera en ventil i fönsterkarmen. Tyvärr fungerar det ej och håltagning måste
ske i fasad. Detta är mer kostsamt samt att vi måste säkerställa att det ej
har någon påverkan på prestanda och garanti för vår fastighet.

Alla kostnader för att återställa till ursprungliga antalet rum eller en möjlig lösning för att få
tilluft(utifrån) står berörd lägenhetsinnehavare för själv.

!!! note "Om ni har ett tillbyggt rum"

    Vänligen kontakta styrelsen för besked om ni planerar återställa lägenheten
    till ursprunget beträffande antal rum. Utifrån detta kan vi planera in när ny
    kontroll av ventilation kan ske. För mer information kan du läsa i [Boverket
    Byggregler
    BBR](https://www.boverket.se/sv/PBL-kunskapsbanken/regler-om-byggande/boverkets-byggregler/)
    i till exempel avsnitt 6 om hygien, hälsa och miljö.

    Där står det att rum ska ha kontinuerlig luftväxling då de används.
    Uteluftsflödet ska vara lägst 0,35 l/s per m2 golvarea. Det står vidare olika
    exempel på att t ex bostäders sovrum bör ha ett minsta tilluftsflöde på 4 l/s
    per sekund och sovplats.

Elstöd har sökts och Brf Glasera får ta del av ca 55 000 kr.
Leverantör för gemensamt elabonnemang och IMD bestäms i höst och mer
information kommer beträffande vad det innebär. Styrelsen har sett över avtal
med ekonomisk/teknisk förvaltare och nya leverantörer från 2024 vilket vi
kommer berätta mer om inför årsskiftet.

Hälsningar Styrelsen
