---
date: 2024-08-04
---

# Ännu är sommaren här

och inget värmebehov inomhus. Liten påminnelse motionera ventilerna på
elementen lite grand, vrid termostaten fram och tillbaka några gånger, så de är
i form till hösten och kallare dagar är här.

## EL

Övergången till vårt gemensamma elavtal genomfördes i slutet av juni. Detta är
ett steg i planen att installera solceller i framtiden och då kunna utnyttja
producerad solel bättre. Det gemensamma elavtalet innebär även minskade fasta
elkostnader för respektive boende.

Varje boende kommer även fortsättningsvis betala för sin förbrukning av el inom
sin lägenhet, IMD- individuell mätning och debitering. Även en mindre fast
månadsavgift för hantering av IMD. Den kostnaden kommer att dyka upp på er
vanliga avgiftsavi från Fastum. Det är en viss fördröjning från att mätningen
av förbrukning görs till kommer på fakturan. Så första debitering kommer i
oktober för juni (från 25/6) och juli månads förbrukning.

## Brandskydd

Styrelsen sköter ett systematiskt brandskyddsarbete för fastigheten. Det
innebär att det finns en rutin för att se till att fastighetens brandskydd
kontrolleras regelbundet liksom att trapphuset hålls fritt från förvaring.

I varje lägenhet finns det brandvarnare och dessa ansvarar respektive boende
för själva. Det innebär att testa funktionen regelbundet, byta batteri och
rengöra dem.

Det går att anmäla sig till en sms-tjänst för att få påminnelse att testa
funktionen. [MSB hemsida Ha en fungerande brandvarnare hemma (msb.se)](https://www.msb.se/sv/rad-till-privatpersoner/brandsakerhet-i-hemmet/brandskyddsutrustning/brandvarnare/).

När det är dags att byta batteri avger brandvarnaren en kort signal ungefär en
gång per minut. Den börjar varna när nivån i batteriet sjunker. Då är det cirka
30 dagar kvar tills batteriet är helt slut.

**Tips** Du som är 67 år eller äldre kan få hjälp av kommunens fixartjänst med
olika enklare bestyr i hemmet där finns risk för fall, tex byta batteri i
brandvarnare. Telefon: 08-570 482 30 Mejl: <fixartjansten@varmdo.se>

## Beredskapsveckan v 39

I samband med detta tänker vi att passar bra att träffas inom föreningen (de
som är intresserade) på gården med tipsrunda och diskussion kring ämnet
**söndag 29/9 15:00**. **Du är en del av Sveriges beredskap:** Hur förberedd du
själv är påverkar hur Sverige kan klara en kris. Ju fler som kan klara sig
själva en tid, desto bättre kan myndigheter och organisationer fokusera på att
hjälpa dem som har svårast att klara sig själva, exempelvis äldre eller sjuka
personer. Alla andra behöver kunna klara sig utan samhällets stöd i minst en
vecka. På så sätt är du är en del av Sveriges beredskap. Infobrevet kommer
härefter endast att sättas upp på trapphusens anslagstavlor och finns även på
föreningens sida brfglasera.se.

Med önskan om en fin höst

Hälsningar

Styrelsen
