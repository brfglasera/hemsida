---
date: 2024-02-13
---

# 2024 har startat

Mycket snö och is och en del skottning och sandning började det nya året med.
Trevligt med riktig vinter men också ökade kostnader för detta. Även mycket
grus utomhus som lätt dras in. När grus hamnar i spåret för hissdörren kan det
förorsaka problem med hissen. Låt oss hjälpas åt att undvika olägenhet och
kostnader för onödiga stopp i hissen – stampa av grus utanför porten och på
mattorna som finns innanför portarna. Undvik att ta med grus till hissen där
det kan hamna i hisspåren! Tack.

Den stora ökningen av kostnader för föreningen kommer främst från ökade
räntekostnader. Som meddelats tidigare kommer en höjning av avgiften ovanpå den
om 2% som skedde i januari.

## Avgiften höjs med ytterligare 3% från och med april.

Information har skickats ut om att brf Glasera har en ny fastighetsskötare från
WIAB och hur felanmälan görs. Om du upplever att det är kallt i lägenheten
kontrollera att temperaturen understiger 19 grader innan gör felanmälan. Det
kan upplevas kyligare än det är i och med drag från uteluftsventilen. Även om
elementet är kallt behöver det ej betyda att något fel. Tänk också på att inte
täcka för elementen med tjocka gardiner eller möbler.

### Hur mäter jag temperaturen i min lägenhet?

För att mäta om rummet håller rätt temperatur är det viktigt att du mäter på
rätt sätt. Du mäter temperaturen i mitten av rummet ca 1,5 meter upp från
golvet. Är det 19 grader har du en normal inomhustemperatur och elementet kan
vara kallt samtidigt som temperaturen i lägenheten är över 19 grader.

Rensning av ventilationskanaler och ny injustering/mätning planeras senare
under året (för en godkänd **OVK**, obligatorisk ventilationskontroll). Inför det
behöver tillbyggda rum hanteras så ej orsakar nedslag. Alla kostnader för att
återställa till ursprungliga antalet rum eller för att få tilluft(utifrån) står
berörd lägenhetsinnehavare för själv. Liksom om blir nedslag pga av ett
tillbyggt rum som ej har tilluft utifrån.

Kostnadsuppskattning, närmare 8 000 SEK , montering spaltventil i fönster i
tillbyggt rum (som nu bekräftats är en möjlig lösning, för säker hantering
behöver en del arbete ske utifrån och en lift hyras -> högre kostnad). Detta
kan göras i samband med injustering av ventilationen.

Har ni ett tillbyggt rum som ni vill ha kvar och därav önskar spaltventil
kontakta vänligen [styrelsen@brfglasera.se](mailto:styrelsen@brfglasera.se)
innan sista mars så sammanställer vi i vilka lägenheter detta ska utföras. En
del har meddelat tidigare men uppskattar att ni som önskar detta hör av er igen
då gått ett tag sen detta inleddes. Fakturering sker direkt till berörda boende
med ROT-avdrag vad gäller montaget.

## Försäkring påminnelse

Som informerats om tidigare kommer föreningens fastighetsförsäkring ej längre
omfatta ett kollektivt bostadsrättstillägg (fr.o.m 2024-03-01). Det innebär att
respektive boende behöver ett bostadsrättstillägg i egen hemförsäkring. Om ej
gjort detta ännu kontakta ditt försäkringsbolag så kan de komplettera din
hemförsäkring omgående.
